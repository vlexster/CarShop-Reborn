Проект Online car shop assistant with customer control

Задача
-  Да се проектира и изгради уеб базирана среда, която да позволява обмен на информация между механици и клиенти. 

Системата трябва да има следните възможности:
-  Регистрация на клиент;
-  Регистрация на механик;
-  Вход/изход на потребител;
-  Клиентско меню;
-  Меню на механик;
-  Календар с активности на колата (части за смяна, обслужване, проверка, реглаж и т.н.);
-  Възможност за добавяне на коментар към всяка дейност;

След вход на клиент в системата, трябва да се зареди потребителско меню със следните опции:
-  Избор на механик;
-  Въвеждане на автомобил;
-  Редактиране на потребителски данни;
-  Календар със заявки за ремонтни дейности с възможност за добавяне на коментар към всяка заявка въведена от механика.

След вход на механик в системата, трябва да се зареди потребителско меню със следните опции:
-  Списък с клиенти, които обслужва
-  След избор на клиент се появява списък с автомобили за подръжка;
-  За всеки автомобил е достъпен календар за настоящата седмица от вида:
*    Ден – дата;
*    Разграфен работен ден от 09:00 до 18:00 през 30 мин.;
*    Механикът може да въвежда на всеки 30 мин., какви ремонти са насрочени и как протичат поетапно (смяна масла, смяна филтри, проверка на окачване, реглаж на мостове и т.н.); 
-  Редактиране на потребителски данни.

Необходими данни при попълване на регистрация:
-  Три имена;
-  Адрес;
-  Тел. за контакт;
-  Избор дали потребителя е механик или клиент;
-  Потребителско име;
-  Парола;
-  Електронна поща.

Целта на системата е да осигури актуална и точна информация на клиентите, как протичат ремонтните дейности по обслужването на техните автомобили. Механиците ще могат да публикуват актуална информация за ремонтите при всеки удобен и свободен момент, като клиентите ще имат възможност да преглеждат данните и да нанасят коментари за всяко въведено събитие. 

Системата ще помага както на клиентите, да са напълно информирани за всяко действие от страна на механиците, така и на самите механиците, които ще получават обратна информация от клиентите, чрез коментарите.

Изисквания към реализацията
-  Приложението трябва да бъде разработено, като се използват езици PHP, JavaScript, MySQL, CSS, HTML и JQuery (библиотека). 
-  Да се изгради архитектура на приложението, като схематично се разграничат различните му слоеве.
-  Да се проектират и реализират необходимите за всяка категория специфични елементи.

Изисквания към решението

Решението, което е предадено от екипа, трябва да се състои от:
*    Програмен код 
*    Системна документация – трябва да включва архитектура на приложението, поставени и решени задачи и др.
*    Потребителска документация – подробно описание на функционалността на системата, като се включват екрани и примерни сценарии за използване и приложение.

Изисквания към продукта
-  Продукта трябва да бъде HTML валиден, да работи нормално под всички по-широко използвани браузери като: IE, FF, Safari, Chrome. Генерираният от CSS3 generator код, също трябва да е според стандартите за валиден CSS3, както и да работи еднакво под различните браузери (cross browser).

Изисквания към документацията
-  Документацията към проекта, трябва да се състой от две части и да включва ръководство за потребителя и ръководство за програмиста. 
  
Срокове
-  Междинен срок за среща по проекта е 30.11.2014г., когато екипа трябва да се събере и да се прегледа изработения от него план за действие. Плана трябва да включва: разпределение на дейностите между членовете на екипа, подробно разписани задачи по всяка дейност, поставяне на срокове към всяка дейност
-  Срокът за завършване на проекта е 31.01.2015г.

Консултации
-  Консултации по проекта ще се провеждат всяка сряда от 10:00 до 14:00, както и четвъртък от 14:30 до 16:30.

Защита
-  Защитата на заданието ще се проведе първа седмица от Пролетен семестър 2014-2015г.

Оценка
-  Оценката се формира на база на степен на изпълнение на задачата като цяло и индивидуално. Индивидуалната оценка представлява 2/3 от крайната оценка и се формира на база на качеството на компонента, за който отговаря конкретният студент. Общата оценка по проекта формира 1/3 от крайната оценка.
-  Оценяване: 61-70% - Среден 3, 71-80% - Добър 4, 81-90% - Мн. Добър 5, 91-100% Отличен 6.

Консултант
-  гл. ас. д-р. Мартин Иванов
